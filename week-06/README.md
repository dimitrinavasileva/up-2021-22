# Упражнение 5 - Функции

## Съдържание
* Дефиниране и деклариране на функции
* Каква е разликата между дефиниция и декларация?
* Формални и фактически параметри
* Локални променливи
* Връщане на стойност
* Какво е процедура и каква е разликата между функция и процедура?

## Задача 1
Да се напише програма, която отпечатва първите n естествени числа чрез извикване на функция с аргумент броя на числата.

```
Вход:
5

Изход:
1 2 3 4 5
```

## Задача 2
Да се състави програма, която въвежда от клавиатурата две числа k и l и извежда числата в интервала [k, l], 0 < k < l <= 1000, на които представянето в десетична бройна система е палиндром. Да се използва отделна функция за проверката дали дадено число е палиндром.

```
Вход:
110 150

Изход:
111 121 131 141
```

## Задача 3
Да се състави програма, която въвежда от клавиатурата две цели числа k и l и извежда числата в интервала [k, l], 0 < K < L <= 100000, които имат съседни еднакви цифри в записа си в десетична бройна система.

```
Вход:
60 112

Изход:
66 77 88 99 100 110 111 112
```

## Задача 4
Напишете програма, която въвежда от клавиатурата числата m и n и извежда на екрана един до друг n квадрата, всеки със страна от m звездички, както е показано в примера. Между съседните хоризонтални звездички трябва да има по един интервал.

```
Вход:
5 3

Изход:

* * * * * * * * * * * * *
*       *       *       *
*       *       *       *
*       *       *       *
* * * * * * * * * * * * *

```

## Задача 5
В състезание по вдигане на тежести при равни резултати на по-предно място се класира по-лекият състезател. Да се състави програма, която прочита от клавиатурата цяло число n <= 50, резултатите и собствените тегла на n състезатели (които могат да бъдат и дробни числа) и извежда на екрана поредния номер (в реда на въвеждане на данните) на златния медалист. Ако има няколко състезатели с еднакъв най-добър резултат и еднакво собствено тегло, програмата трябва да изведе номера на този, който се среща най-рано във входа.

```
Вход:
5
150 70
130 65
150 69
120 80
145 100

Изход:
3
```

## Задача 6
Една дата е щастлива ако сумата на цифрите на деня, месеца и годината се дели на 6. Да се състави програма, която:
* прочита от клавиатурата стойности за ден, месец и година
* проверява валидността на датата, ако е невалидна извежда съобщение "Invalid date!"
* проверява дали датата е щастлива и отпечатва съобщения "Lucky" или "Not Lucky" За всяка от описаните операции да се дефинира отделна фукнция

## Задача 7

Нека разглеждаме шест цифрените числа, които могат да се представят като долепване (конкатенация) на две три цифрени числа и освен това се и делят на сумата на изграждащите ги две три цифрени числа. Число с такова свойство е 200133, защото 200133 се дели на 365 = 200+165. Ще ви бъдат дадени числата **l** и **r**. Намерете и изведете сумата и броят на шест цифрените числа в интервала **l** и **r**, които имат даденото свойство.

```
Вход:
200000 200300

Изход:
6 1201057
```

## Задача 8

По някакво стечение на обстоятелствата имате списък с цели положителни числа, които са етажите на които бил извикан даден асансьор, наредени в реда на извикване. (Можете да приемете, че броенето на етажите започва от 1.) Вие знаете скоростта на качване и скоростта на слизане на асансьора. И, по стечение на обстоятелствата, искате да изчислите колко време се е движил асансьорът. Напишете програма, която изчислява това за вас.

Вход:
На първия ред от стандартния вход ще Ви бъдат дадени не отрицателните цели числа **u** и **d** - съответно скоростта на слизане и скоростта на качване, като под скорост се има предвид броят мерни единици време, за които асансьорът слиза или съответно се качва един етаж.
На втория ред ще Ви бъде дадено цяло не отрицателно число **n**.
На третия ред ще получите **n+1** на брой цели положителни числа: първото от което показва етажът на който е бил асансьорът в началото, а останалите са последователността от извиквания.

Изход:
Трябва да изведете броят мерни единици, които се е движил асансьорът.

Забележка:
При придвижването на асансьорът от етаж с номер **a** до етаж с номер **b**, асансьорът винаги взима най-краткият път!

```
Вход:
2 5
6
1 3 10 5 1 8 8

Изход:
98
```

## Задача 9

Нека разглеждаме числата, които могат да бъдат представени, като произведение на числата в интервала **\[1, 20\]**. На стандартния вход ще ви бъде дадено числото **n**. Намерете най-близкото до **n** число, което може да се представи като произведение на числата в интервала **\[1, 20\]**. Ако има две на еднакво разстояние, изведете по-малкото.

```
Вход:
42

Изход:
42

Вход:
404

Изход:
405

Вход:
213

Изход:
210
```

## Задача 10

На стандартния вход ще Ви бъде дадено химично съединение съставено само от елементите: Водород (H), Въглерод (C), Азот (N) и Кислород (О). Химичното съединение завършва с символа за точка \'.\'. Изчислете неговата маса, използвайки следните атомни маси:

| елемент | атомна маса |
| ------- | ----------- |
| Водород (H) | 1       |
| Въглерод (C) | 12     |
| Азот (N) | 14         |
| Кислород (O) | 16     |

```
Вход:
H2O.

Изход:
18

Вход:
C2H5OH.

Изход:
46

Вход:
CH3CH2OH.

Изход:
46
```

**HINT:** Можете да използвате std::cin.peek().

## Задача 11

Ще ви бъдат дадени не отрицателните цели числа **l** и **r**. Намерете броят на битовете, които са единица, в двоичния запис на всички числа в интервала **l** и **r**.

```
Вход:
20 200

Изход:
695
```
## Задача 12

Една дата в формата ДДММГГГГ е красива, ако:
    - Ако е валидна дата
    - И, ако при прочитането ѝ отзад напред се получава валидна дата.

Примерно датата 09.06.2020 (09062020) е красива, защото първо е валидна, и после, защото датата 02.02.6090 (02026090) също е валидна.
Но датата, 03.04.1991 не е красива, защото 19.91.4030 не е валидна дата.

Напишете задача която прочита на входа си дата и казва дали е красива:

```
Вход:
9 6 2020

Изход:
beautiful

Вход:
3 4 1991

Изход:
NOT beautiful
```

## Задача 13

Ще Ви бъде дадено цяло положително число **n** и след това **n** на брой цели положителни числа. Намерете и изведете НОК и НОД - ът им.


```
Вход:
4
24 36 84 60

Изход:
12
2520
```
