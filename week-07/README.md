# Упражнение 7 - Масиви

## Съдържание
* Какво е масив?
* Дефиниране и достъпване на масив
* Инициализация на масиви
* Определяне размера на масива
* Подаване на масиви във функции
* Каква е разликата между подаване на променлива и масив по стойност във функции?

## Задача 1
Да се състави програма, чрез която в едномерен масив предварително се въвеждат естествени числа. Броят елементи n <= 100 и самите елементи се въвеждат от потребителя. Да се намерят и изведът на екрана следните стойности (пресмятането да стане с извикване на функция и подаване на масива):

* най-малкото число
* най-голямото число
* сумата на елементите
* произведението на елементите
* средноаритметичното на елементите
  
```
Вход:
10
2 1 2 10 15 1 5 5 3 9

Изход:
min: 1
max: 15
sum: 53
multiply: 405000
average: 5.3
```

## Задача 2
Да се състави програма, чрез която в едномерен масив предварително се въвеждат естествени числа. Броят елементи n <= 100 и самите елементи се въвеждат от потребителя. Програмата да премества елементите с въведен от потребителя брой позиции.

```
Вход:
5
2 3 5 6 7
3

Изход:
5 6 7 2 3
```

## Задача 3
Да се състави програма, чрез която в едномерен масив предварително се въвеждат естествени числа. Броят елементи n <= 100 и самите елементи се въвеждат от потребителя. Програмата да обръща масива и да го извежда на екрана. Реализирайте по 2 начина с помощта на функции:

* с втори масив
* без втори масив

```
Вход:
10
2 1 2 10 15 1 5 5 3 9

Изход:
9 3 5 5 1 15 10 2 1 2
```

## Задача 4
Да се състави програма, която чете от клавиатурата цяло положително число n <= 100 и n дробни числа и отпечатва на екрана колко от тях са равни на минималното от всички числа.

```
Вход:
8
3.5 5.1 4.0 3.3 8.4 3.3 4.1 3.3

Изход:
3
```

## Задача 5
Да се състави програма, чрез която в едномерен масив предварително се въвеждат естествени числа. Броят елементи n <= 100 и самите елементи се въвеждат от потребителя. Да се изведе кое е числото което се среща най-много пъти и колко пъти се среща. Ако две или повече числа се срещат равен брой пъти, изведете едното.

```
Вход:
11
1 2 3 3 4 1 5 1 1 7 7

Изход:
1
4 times
```

## Задача 6
Да се състави програма, която прочита n числа от клавиатурата и ги отпечатва в нарастващ ред. За целта да се използват две функции - една за сортиране на масива и една за отпечатването му. Двете функции да получават като параметър масив.

```
Вход:
10
2 1 2 10 15 1 5 5 3 9

Изход:
1 1 2 2 3 5 5 9 10 15
```

## Задача 7

Да се състави програма, която прочита n не отрицателни числа от клавиатурата и ги отпечатва в нарастващ ред (т. е. сортира ги), но ги сравнява лексикографски. Или на кратко казано, извежда числата в лексикографска наредба.

**Ограничения:**

0 <= n <= 1000

```
Вход:
8
14 57 3 94 67 43 9 87

Изход:
14 3 43 57 67 87 9 94
```

## Задача 8

Да се състави програма, която прочита n цели положителни числа от клавиатурата и ги сортира в **намаляващ** по броя на уникалните им прости делители. Ако има две числа с еднакъв брой прости делители, то тогава да се гледа големината на самото число.

**Ограничения:**

0 <= n <= 1000
1 <= ai <= 1000000

```
Вход:
8
14 42 3 12 67 43 9 16

Изход:
42 14 12 67 43 16 9 3
```

**Обяснение на примера:**

```
14 = 2*7        - 2
42 = 2*3*7      - 3
3  = 3          - 1
12 = 2*2*3      - 2
67 = 67         - 1
43 = 43         - 1
9  = 3*3        - 1
16 = 2*2*2*2    - 1
```

42 има най-голям брой различни прости делители, заради това е първо.
След това са 14 и 12, които са с по два различни прости делителя, но 14 е по-голямо заради това е и първо.
Накрая остават 3, 67, 43, 9 и 16 които са все с един различен прост делител, заради това накрая просто са сортирани по-големина.

Може да направите проверката за броя на простите делители като използвате решето на Eратостен, за да ускорите процедурата.

## Задача 9

Един ден забелязвате, че часовникът ви е счупен, като по-точно не показва някои цифри. Дневната Ви тренировка продължава точно th часа, tm минути и ts секунди. Точно преди да започнете тренировката си сте погледнали часовника си и точно след нея - пак. Използвайки тази информация искате да разберете кога точно сте започнали и кога точно сте приключили тренировката си. На стандартния изход изведете всички възможности за часовете на началото и края на тренировка, наредени в реда на часа на началото.

На входа ще ви бъдат дадени 3 реда.
На първият ред ще Ви бъдат дадени точно шест символа - показанието на часовника преди тренировката Ви. С звезда са отбелязани счупените цифри.
На втория ред ще Ви бъдат дадени още шест символа - показанието на часовника след тренировката Ви. С звезда са отбелязани счупените цифри.
На третия ред ще Ви бъдат дадени th, tm и ts разделени с по един интервал.

На изхода изведете за всеки интервал по един ред от вида "hh:mm:ss hh:mm:ss" - възможно време на началото и края на тренировката.

```
Вход:
*25**6
*10**2
10 19 26

Изход:
02:50:06 13:09:32
02:50:16 13:09:42
02:50:26 13:09:52
12:50:06 23:09:32
12:50:16 23:09:42
12:50:26 23:09:52
```

## Задача 10.1

На входа ще ви бъдат подадени целите положителни числа n и k и още n цели числа от клавиатурата. Вашата задача е да намерите последователността от k на брой последователни числа, от въведените n числа, която е с най-голяма сума. На изхода трябва да изведете сумата и началната позиция на последователността от числа с най-голяма сума. Ако има няколко с най-голяма сума, изведете най-лявата.

```
Вход:
13 4
-47 27 39 55 -12 79 11 87 -56 -47 -80 84 -28

Изход:
165 4
```

**Обяснение на примера:** -12+79+11+87 = 165

## Задача 10.2

Същата като 10.1, но имате право да направите не повече от една размяна на две произволни числа преди да търсите последователността.

```
Вход:
13 4
-47 27 39 55 -12 79 11 87 -56 -47 -80 84 -28

Изход:
261 4
```

**Обяснение на примера:** Разменяме -12 и 84 и накрая получаваме 84+79+11+87 = 261

## Задача 11

На входа ще ви бъдат подадени целите положителни числа n и k и още n цели положителни числа от клавиатурата. Вашата задача е да намерите последователността от k на брой последователни числа, от въведените n числа, в която се срещат най-много различни прости делители. На изхода трябва да изведете различните прости делители и началната позиция на последователността. Ако има няколко с най-голям брой делители, изведете най-лявата.

**Ограничения:**

0 <= n <= 1000
1 <= ai <= 1000000

```
Вход:
13 4
47 27 39 55 12 79 11 87 56 47 80 84 28

Изход:
6 2
```

**Обяснение на примера:**

```
47 = 47
27 = 3*3*3
39 = 3*13
55 = 5*11
12 = 2*2*3
79 = 79
11 = 11
87 = 3*29
56 = 2*2*2*7
47 = 47
80 = 2*2*2*2*5
84 = 2*2*3*7
28 = 2*2*7
```

В интервала [2, 6) има числата: 39, 55, 12 и 79. Те са съставени от следните прости множители: 2, 3, 5, 11, 13, 79 - точно 6 на брой.

## Задача 12

Имате n на брой лампи, които се управляват от k на брой ключа. Всеки ключ управлява няколко (не задължително еднакъв) брой лампи, като на входа Ви е дадено кой, към кои лампи е свързан. Ако включим („щракнем“) ключът i, който е свързан към лампа j, то тогава той ѝ променя състоянието - ако е била светната я изгася и обратното, и така за всяка лампа j която е свързана към ключа i.
Вие знаете всеки ключ към кои лампи е свързан. В началото всички лампи са изключени. Вашата задача е да включите всички лампи с възможно най-малко на брой включвания на ключове и да кажете кои ключове сте включили. Ако не е възможно да бъдат светнати всички лампи то тогава изведете „impossible“.

На входа на пърия ред ще получите числата n и k. На всеки от следващите k реда въвеждаме иформацията за дадения ключ. На всеки ред, първото число pi показва колко лампи управлява i - тия ключ, а следващите pi числа са лампите, които ключ i управлява.

**Ограничения:**

1 <= n,k <= 20

```
Вход:
4 5
2 1 3
2 2 3
2 3 4
3 1 2 3
3 1 3 4

Изход:
1 2 3
```

**Обяснение на примера:** Като включим ключ номер едно се включват лампи с номера 1 и 3. После като включим ключ 2 - лампа 2 се включва, но лампа 3 се изключва. Накрая като включим ключ 3 - лампи 3 и 4 се включват. Така получаваме всичките лампи 3 и 4 включени.

```
Вход:
2 1
1 2

Изход:
impossible
```
