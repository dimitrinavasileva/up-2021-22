# Упражнение 4 - Оператори if и switch. Област на действие. Побитови операции.

## Съдържание
* Конструкция за условен преход
	* Оператор if
	* Оператор if-else
	* Област на действие на променливите
* Многовариантен избор
	* Последователни if-операции
	* Switch 
* Побитови операции
	* Bitwise **AND** ( & )
		```
		* Example :  11001000  
   			   	   & 10111000 
     			     -------- 
  			   	   = 10001000
		```
	* Bitwise **OR** ( | )
		```
		* Example :  11001000  
   			   	   & 10111000 
     			     -------- 
  			  	   = 11111000
		```
	* Bitwise **XOR** ( ^ )
		```
		* Example :  11001000  
   			   	   & 10111000 
     			     -------- 
    			   = 01110000
		```
	* Shift operators 
		* **Right shift** ( >> )
			```
			* Example:
				i = 14; // Bit pattern 00001110
				j = i >> 1; // here we have the bit pattern shifted by 1 thus we get 00000111 = 7 which is 14/2
			```
		* **Left shift** ( << ) 
			```
			* Example: 
				int i = 7;    // Decimal 7 is Binary (2^2) + (2^1) + (2^0) = 0000 0111
				int j = 3;    // Decimal 3 is Binary         (2^1) + (2^0) = 0000 0011
				k = (i << j); // Left shift operation multiplies the value by 2 to the power of j in decimal
						// Equivalent to adding j zeros to the binary representation of i
						// 56 = 7 * 2^3
						// 0011 1000 = 0000 0111 << 0000 0011
			```

# Оператори if и switch

## Задача 1
Да се въведе число от конзолата и да се провери дали е четно или нечетно.

## Задача 2
Да се провери дали дадено четирицифрено число е симетрично, например 4334.

## Задача 3
Въведете координатите на точка и кажете в кой квадрант се намира. Вземете предвид дали е на някой от осите или в центъра на координатнта система.

## Задача 4
Поради големия студ, който се очаква, директорът на едно училище обявил ваканция с продължителност n дни, започваща от 22 януари 2006г. Напишете програма, която въвежда от стандартния вход числото n ( 2 < n < 22 ) и извежда на стандартния изход датата, на която учениците трябва да бъдат отново на училище.

## Задача 5
Да се напише програма, която по дадени страни на триъгълник отпечатва типа на триъгълника: равностранен, равнобедрен или разностранен.

## Задача 6
Напишете калкулатор, който приема 2 цели числа и символ за операция (+, -, /, %). Изпълнете операцията над числата и отпечатайте резултата!

## Задача 7
На стандартния вход ще ви бъдат дадени три цифри **a**, **b** и **c** разделени с по един интервал. От вас се изисква да изведете най-малкото симетрично число, което да започва с цифрите **a**, **b** и **c** (в същия ред).

**Ограничения**: 

1 <= a, b, c <= 9

Примери:

```
|      |Пример 1|Пример 2|Пример 3|
|------|--------|--------|--------|
|Вход  |2 3 5   |7 3 3   |3 3 3   |
|Изход |23532   |7337    |333     |
```

## Задача 8
По някаква неизвестна от вас причина искате да **n** пакета носни кърпички. Разглеждайки цените на различните разфасовки установявате следното:

- един пакет струва 12 ст.
- един стек (8 пакета) - 82 ст.
- една кутия (40 стека) - 30,5 лв.

За жалост обаче, Вие сте от Габрово и искате да спестите възможно най-много пари, така че да купите поне **n** пакета носни кърпички. От Вас се изисква да кажете по колко кутии, стекове и единични пакети трябва да купите, така че да похарчите възможно най-малко пари за поне **n** пакета.
На стандартния вход ще ви бъде дадено едно число - **n**. На стандартния изход трябва да изведете три числа разделени с интервал - броят кутии, стекове и пакети които ще купите.

**Ограничения**: 

0 < n < 1000000

Примери:

```
|      |Пример 1|Пример 2|
|------|--------|--------|
|Вход  |14      |310     |
|Изход |0 1 6   |1 0 0   |
```

# Побитови операции

## Задача 9
Едно число е уникално, ако в двоичното му представяне няма два или повече последователни бита. Напишете програма, която проверява дали дадено число е уникално.

```
Вход 1: 
72  

Изход 1:    
True 
```   

**Обяснение**:

72<sub>(10)</sub> = 01001000<sub>(2)</sub>     

```
Вход 2: 
12  
    
Изход 2:    
False       
```

**Обяснение**: 

12<sub>(10)</sub> = 1100<sub>(2)</sub> 

## Задача 10
Напишете програма, която по две цели числа отпечатва TRUE ако числата са с различни знаци и FALSE в обратния случай. Не е разрешено пряко сравнение на числата с 0.
  
```
Вход 1:   
-1 100  

Изход 1:   
TRUE    

Вход 2:   
-100 -200   

Изход 2:    
FALSE   

Вход 3:    
100 200     

Изход 3:   
FALSE 
```

## Задача 11
Дадено е цяло число x, напишете програма, която умножава x с 3.5 и връща резултата от цялото число. Нямате право да използвате %, /, *.

```
Вход 1:
2

Изход 1:
7

Вход 2:
5

Изход 2:
17
```

## Задача 12
Дадено е цяло положително число, напишете програма, която намира дали числото е степен на 2

```
Вход 1:     
4

Изход 1:   
YES

Вход 2:     
7

Изход 2:   
NO
```

## Задача 13
Да се състави програма, която по дадено число **n** и две позиции **p1**, **p2** разменя битовете на тези позици и отпечатва полученото число.


```
Вход:
28 0 3

Изход:
21
```

**Обяснение**:

28<sub>(10)</sub> = 11100<sub>(2)</sub>

10101<sub>(2)</sub> = 21<sub>(10)</sub>

```
Вход:
28 0 2

Изход:
25
```

**Обяснение**:

28<sub>(10)</sub> = 11100<sub>(2)</sub>

11001<sub>(2)</sub> = 25<sub>(10)</sub>

## Задача 14
Започвате с числото **a** = 0. Трябва да изпълните 6 команди. Всяка команда получава един аргумент - цяло неотрицателно число по-малко от 32.
Първо ще получите командата - цяло число от 0 до 2 включително, после нейният аргумент.
Изпълнението на командите се прави в реда на въвеждането им.
Командите са следните:

- 0 - в числото **a** записва единица (set) на бита с позиция аргумента;
- 1 - в числото **a** записва нула (clear) на бита с позиция аргумента;
- 2 - в числото **a** обръща стойността (toggle) на бита с позиция аргумента. (обръща стойността <=> от единица прави нула, а от нула прави единица)

Броенето на битовете започва от 0.
Накрая след изпълнението на шестте команди изведете числото a което получавате.

```
Вход:
0 1
0 4
1 3
1 4
2 1
2 5

Изход:
32
```

**Обяснение**:

Първо set-ваме бит 1. После set-ваме бит 4. Нулираме бит 3, който си е и нула. Нулираме бит 4, който от единица става нула, като в a остава set-нат само бит 1. Toggle-ваме бит 1, което занулява бит 1 и ни остава числото 0 в а. Накрая toggle-ваме и бит 5, което го set-ва и така получаваме числото 32.

## Задача 15
На входа ще Ви бъдат дадени шест цели неотрицателни числа **a**, **b**, **c**, **d**, **e**, **f** в интервала \[0; 31\]. След това ще Ви бъдат дадени още шест цели положителни числа, като за всяко трябва да върнете "true" ако се съдържа измежду първите шест - **a**, **b**, **c**, **d**, **e**, **f** или "false" в противен случай.
За улеснение, не е нужно да буферирате изхода, може да извеждате отговор веднага след като получите дадената стойност на входа.

## Задача 16
Разменете две целочислени без знакови променливи **a** и **b** използвайки само побитови операции и присвояване. (Забранява се създаването на допълнителни променливи, алокация на памет и т. н.)

## Задача 17
Разменете битовете на четни и нечетни позиции на едно число. Т. е. битовете на нечетни позиции трябва да вземат стойността на съответните им битове на четни позиции и обратното.

```
Вход:
228

Изход:
216
```

**Обяснение**:

228<sub>(10)</sub> = 11100100<sub>(2)</sub>

216<sub>(10)</sub> = 11011000<sub>(2)</sub>

## Задача 18
Подобно на задача 17, само че сега гледаме не по двойки, а по четворки битовете. Трябва да се разменят битовете на позиция 0 и 3 и на позиция 1 и 2, за всяка четворка, обаче.

```
Вход:
2766

Изход:
1335
```

**Обяснение**:

2766<sub>(10)</sub> = 101011001110<sub>(2)</sub>

1335<sub>(10)</sub> = 010100110111<sub>(2)</sub>

## Задача 19
Ще ви бъде дадено едно цяло неотрицателно число. Вашата задача е да кажете дали е степен на двойката, и ако да - коя точно е?
Не се позволява използването на цикли, масиви, функции, специфични архитектурни инструкции като clz, ctz, ffs и т. н.
Също, не се позволява използването на повече от 8 if - а.

Примери:
```
Вход 1:
18

Изход 1:
18 is NOT power of 2

Вход 2:
32

Изход 2:
32 is power of 2
32 = 2^5
```

## Задача 20
Намерете най-малката степен на двойката от която е съставено едно число в двоичният си запис. Изведете самата степен на двойката, а не само степента на която е.

```
Вход:
1440

Изход:
32
```

**Обяснение**:

1440<sub>(10)</sub> = 10110100000<sub>(2)</sub>

32<sub>(10)</sub> = 00000100000<sub>(2)</sub>

1440 = 1024 + 256 + 128 + 32