# Подготовка за контролно 1

## Задача 1
Да се напише програма, която намира цялото число, което се получава от положителното цяло число n след задраскване на к-тата му цифра отдясно наляво.

```
Вход 1:
n = 31245, k = 4

Изход 1:
3245

Вход 2:
n = 31245, k = 2

Изход 2:
3125

Вход 3:
n = 5, k = 1

Изход 3:
0
```

## Задача 2
Да се напише програма, която намира и извежда точките с цели координати, попадащи в кръга с радиус R(R > 0) и център координатното начало.

## Задача 3
Даден е символен низ с дължина не повече от 100 символа. Да се напише функция, която записва в масив от
цели числа всички числа, които могат да се прочетат в низа. Число е последователност от символи, които
представляват цифри. Допуска се да има водещ знак (+/-).

```
Вход: 
В 9 ч. тръгвам към ФМИ с автобус 94 или 120.

Изход:
Масив с елементи 9, 94 и 120.
```

## Задача 4
Даден е стринг str съдържащ произволни символи. Напишете функция **void AlphaCount(const char * Str)**, която преброява и извежда на екрана колко пъти се среща всяка буква от латинската азбуката в стринга. Функцията не трябва да прави разлика между големи и малки букви и трябва да извежда информация само за буквите, които се срещат в стринга.

```
Вход:
This is some text!

Изход:
E: 2 H: 1 I: 2 S: 3 T: 3 O: 1 M: 1 X: 1
```

## Задача 5
Напишете функция **char* RevWords(char* pInput)**, която обръща наопаки всички думи в
символния низ pInput. Считаме, че думите са поредици от произволни непразни (non-whitespace)
символи, разделени помежду си от произволен брой празни символи (whitespace). Функцията трябва
да връща указател към променения символен низ.

```
Вход:
12345 Hello, world! A B C

Изход:
54321 ,olleH !dlrow A B C
```

## Задача 6
Дадена е квадратна целочислена матрица А от n-ти ред (1 <= n <= 10). Да се напише програма, която намира произведението от елементите под вторичния главен диагонал на А.

## Задача 7
Дадена е реална правоъгълна матрица А с размерност nxm(1 <= n <= 10, 1 <= m <= 20). Да се напише програма, която изтрива k-тия ред на А(1 <= k <= n).

## Задача 8
Да се напише програма, която умножава матриците A(nxm) и B(mxk), където 1 <= n <= 20, 1 <= m <= 30 и 1 <= k <= 40.




